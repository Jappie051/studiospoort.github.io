--- 
title: 'Schematische kaart van het OV in Noord-Holland Noord (Bepko)'
description: 'Een schematische kaart van Bepko'
date: '2024-06-29'
author: 'Bepko'
---


> Noord-Holland Noord (NHN) is 1 van de 28 [concessiegebieden](https://wiki.ovinnederland.nl/wiki/Concessiekaart) die het Nederlandse OV kent, en omslaat ongeveer de noordelijke helft van de provincie Noord-Holland. Het is het dunstbevolkte deel van de provincie, met veel kleine dorpen, gemixt met steden als Alkmaar, Hoorn en Den Helder.

{{< figure src="images/NHN-schemaklein.png" width="100%" link="/NHN-schema.pdf" >}}

Ik heb deze kaart met name gemaakt omdat ik benieuwd was hoe een schematische kaart eruit zou zien in zo'n gebied, ook gezien daar verder alleen [een geografische kaart](https://www.overal.nl/nl/onze-routes/dienstregeling-en-halte-informatie/lijnennetkaarten-en-lijnfolders) voor bestaat.

Ik ben wat betreft het tekenen van de kaart begonnen vanuit Alkmaar, dat met 26 buslijnen het drukste station van de concessie is. De spoorlijnen die over de kaart lopen, heb ik zo ingetekend, dat die niet meer dan 45 graden draaien tussen stations, om die als de hoofdlijnen op de kaart te hebben die het ook zijn. Ook lijn 250/350, die van Alkmaar naar Den Oever/Leeuwarden gaat, heb ik op enig moment grotendeels rechtgetrokken, gezien deze *Qliner* een snellere verbinding vormt dan de reguliere buslijnen.

Naast de trein- en buslijnen, staat ook de museumstoomtram Hoorn-Medemblik op de kaart. Ook het negental veerboten in dit gebied heb ik erop gezet, waarvan vier over het Noordhollands Kanaal, het enige kanaal dat ik heb ingetekend.

De lijnkleuren waren vrij makkelijk bepaald, gezien deze door Connexxion best eenduidig gebruikt worden, zelfs op de displays van de bussen zelf: zo staat lijnnummer 2 ook in een lichtblauwe rechthoek. De buurtbussen, kustbussen en belbussen heb ik vervolgens een grijze kleur gegeven, steeds iets lichter, want steeds iets minder belangrijk. De andere lijnen op deze kaart, wat buslijnen van andere concessies en veerboten zijn, zijn voornamelijk afkomstig van kaarten en logo's.

{{< figure src="images/busOveral.jpg" width="100%" >}}

Wat betreft de achtergrond heb ik denk ik wel een palet gevonden dat niet afleidt van het grotere geheel, maar wel duidelijk genoeg is op ingezoomd niveau om de plaatsen te onderscheiden.

Belbussen werken naar mijn idee toch minder dan normale lijnen op zo'n kaart, wat met name op Texel te zien is. Ook het feit dat bij de andere belbussen alleen van en naar stations kan worden gereisd (zie bv. lijn 723) helpt in dit opzicht niet. Over de rest van de kaart ben ik dan wel weer erg tevreden.

Overigens geldt deze kaart slechts tot 21 juli, gezien de [*herijking*](https://www.overal.nl/nl/nieuws/nieuwe-dienstregeling-noord-holland-noord-2024) die dan plaatsvindt, met vooral wijzigingen rond Alkmaar, Abbekerk en Den Helder.

Bronnen die ik heb gebruikt zijn voornamelijk https://overal.nl/ (*Overal* is de merknaam die Connexxion in NHN gebruikt) en https://9292.nl/, met af en toe https://wiki.ovinnederland.nl/ en https://openstreetmap.org/ om dingen na te kijken.

<hr>

Â©Bepko